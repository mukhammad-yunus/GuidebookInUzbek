<!DOCTYPE html>
<html lang="uz-Uz">
  <head>
    <title>Koding loyihalari ustida ishlang</title>
  </head>
  <body>
    <div><h1>Koding loyihalari ustida ishlang</h1>
      <p>Siz dasturlashni amalda o'rganasiz - bundan boshqa yo'l yo'q. Funktsional kodni yozish uchun zarur bo'lgan barcha tushunchalar va sintaksisni kitoblardan o'qishingiz, video-darsliklarda ko'rishingiz mumkin. Ammo o'rganganlaringizni amalda qo'llamasangiz, bu shunchaki g'oyaligicha qolib ketadi.</p>
      
      
      <p>Agar siz kurs orqali o'rganayotgan bo'lsangiz, sizga kontseptsiyani mustahkamlash uchun mo'ljallangan loyihalar taqdim qilinishi mumkin.</p>
      
      <p>Bundan tashqari, siz o'zingiz sinab ko'rishingiz mumkin bo'lgan ko'plab boshlang'ich dasturlash loyihalari mavjud. Ba'zi klassik loyihalarga quyidagilar kiradi:</p>
      
      <ul>
        <li><strong>Vaqt konvertori</strong> (A time converter), unda foydalanuvchi bir necha soniyalarni kiritadi va sizning dasturingiz kiritilgan sonni soatlar, daqiqalar, kunlar va hokazolarda beradi.</li>
        <li>Foydalanuvchi tomonidan belgilangan ikkita qiymat o'rtasida tasodifiy son hosil qiluvchi <strong>tasodifiy sonlar generatori</strong>.</li>
        <li><strong>Kalkulyator</strong>, unda foydalanuvchi raqam kiritadi va matematik amallarni belgilaydi. Sizning dasturingiz esa natijani ekranga chiqarib beradi.</li>
        <li><strong>Manzillar kitobi</strong>, unda foydalanuvchilar suhbatdoshining ismlari, telefon raqamlari va hokazolarni kiritadi, keyinchalik esa dasturingizda saqlangan ma'lumotlarni qidirishlari mumkin.     </li>
      </ul>
      <p>Bundan tashqari, koding loyihalari bilan shug'ullanishning yana bir ajoyib usuli - bu freelancing. Kimdir uchun foydali vosita yaratish uchun mutaxassis dasturchi bo'lish shart emas. Dasturlar yoki veb-sayt kerak bo'lgan bo'lgan do'stingiz, oila a'zongiz yoki mahalliy biznes bilan bog'laning - bundan ikkala tomon ham foyda olaishi aniq.</p>
      <h3>Loyihalarni amalga oshirishning afzalliklari</h3>
      
      <p>Amaliy kontseptsiyalardan tashqari, loyihalar sizning o'rganishingizga yana ikkita foyda keltiradi.</p>
      
      <p>Birinchidan, ular siz motivatsiya beradi. Loyihalar koding boshlaganingizdagi "nima uchun?" savoliga javob topishga yordam berib, kelajakdagi muvaffaqiyatlaringizga ishonch beradi.</p>
      
      <p>Ikkinchidan, koding loyihalari, ayniqsa uzoq muddatli loyihalar, sizning ishingiz uchun portfolio to'plashingizda yordam beradi. Rezyumeingizga "Python" so'zini qo'yish boshqa narsa, unga butun boshli veb-sayt yoki dasturni noldan yaratganingizni ko'rsatish boshqa narsa.</p>
      
      <h3>Koding paytida qanday motivatsiyani saqlash kerak</h3>
      
      <p>Uzoq muddatli loyihalarni boshlaganingizda, vaqtingizni ajratishga tayyor bo'lgan narsalar haqida o'ylab ko'ring. Bu shaxsiy veb-sayt, mobil ilova yoki ish stoli vositasi bo'ladimi, o'zingizga chinakam yoqadigan  loyihani tanlash sizga oldingizdagi rejalaringizga amal qilishingizni ta'minlaydi.</p>
      
      
    </div>
    <div>
      <a href="coworking.html"><button>Avvalgi</button></a>
      <a href="starting.html"><button>Boshiga</button></a>
      <a href="community.html"><button>Keyingi</button></a>
    </div>
  </body>
</html>